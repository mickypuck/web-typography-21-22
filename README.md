# Web Typography, ontwerpproces en ontwerpkeuzes

Ik heb met een clip-path de zwarte balken weggehaald, omdat ik het er zo mooier uit vind zien. Ik heb gekozen om de kleuren zwart, wit en paars te gebruiken en niet te veel verschillende effecten toe te passen. Ik vind zelf dat het kinderachtig word als er allemaal (extreme) effecten zijn toegepast die de video bijvoorbeeld laat draaien etc. Dit is een aanname, maar als ik zelf doof zou zijn, zou ik hier niet heel blij van worden. Ik heb het dus vrij minimalistisch gehouden. Als je het zo kan noemen. Ik heb trouwens de kleur paars gekozen, omdat ik oranje, geel en rood te heftig vond voor de sfeer van de video. 

Toen wij deze opdrachten kregen was mijn eerste idee om allemaal coole dingen te doen met de tekst. Bijvoorbeeld met het woord "spin" en "blood-black". Ik was ook begonnen om het script uit te schetsen met wat ik met de teksten wilde doen en de achtergrond etc. Ik moest een paar dingen dus schrappen, omdat het eigenlijk de bedoeling is om de geluiden te visualiseren. Ik ben na deze informatie dus ook opnieuw begonnen met schetsen.

Op het begin van de video heb ik gekozen om een bewegende gradiënt (zwart, grijs en wit)  op de achtergrond te gebruiken die het geluid van de video een beetje vertaald. Het geluid is best moeilijk om te vertalen, maar ik vond dit persoonlijk erg goed werken. Het eerste alarm (0,9s) vond ik heel moeilijk. Omdat het zo een low key alarm is. Ik ben per toeval op de paarse gradiënt recht en links van de video gekomen. Ik wilde eigenlijk een balk rondom de video doen, die dan bewoog. Maar dat lukte niet, dus ik kwam na een tijdje hierop. Door de clip-path die ik heb gebruikt om de zwarte balken weg te halen, kwam er alleen rechts en links een paarse gradiënt en ik vond het er super cool uitzien.

Voor het tweede alarm (12s) wilde ik het idee van de bewegende balk rondom de video proberen te coderen, maar dat lukte niet. Ik kwam per toeval op een gestreepte achtergrond op een website met achtergronden die je met CSS kan maken. Ik vond dat erg passen bij een alarm, dus heb ik dat als achtergrond gedaan.

Verder in de video komt er hetzelfde alarm 3 keer voor en ik wilde het liefst zo consistent mogelijk blijven, dus heb ik daar hetzelfde effect toegepast. De zwarte/witte flashes en de trillende video. Dit was ook het eerste alarm die ik had gecodeerd, omdat ik na het horen van het alarm meteen wist wat ik wilde. Ik was wel bang dat het te saai zou zijn 3x hetzelfde, maar ik vond het heel goed werken. Het creëert een soort van opbouw.

De zin "Fuck off, skin-job" had ik eerst link van de video geplaatst. Groot, rood en bold. Na de feedback van de leraar over dat hij het eigenlijk helemaal niet schreeuwt, heb ik het aangepast. Nu heb ik het op de video geplaatst en kleiner gemaakt. Nu lijkt het meer alsof hij het fluistert. Ik heb het wel rood en bold gelaten, omdat het nog steeds wel agressief overkomt.

Ook het deel met de lange piep en de stem uit de intercom had ik geluid gecodeerd, omdat ik meteen wist wat ik wilde doen. En gelukkig is dat ook heel goed gelukt! Ik had nog feedback gekregen van de leraar om de noise nog wat intenser te doen en dat heb ik daarna ook toegepast. De video wordt ook langzaam kleiner, terwijl de noise en de pieptoon al erger worden. Dit vond ik erg gepast, omdat het een naar gevoel geeft, vind ik. Dat vind ik erg passen bij dit stuk. Over de tekst zat ik nog best lang te twijfelen. Ik wilde eerst dat de 'robot' stem, glitched. Maar na het een paar keer opnieuw te hebben geluisterd, lijkt het meer alsof het uit een intercom komt. Een beetje haperend, als het ware. Ik heb er dus uiteindelijk voor gekozen om per woord een zwarte achtergrond te doen. Dit is ook een beetje toevallig gebeurd. Omdat de noise achtergrond van zwart naar wit gaat en de tekst wit is, kon je het niet meer lezen. Dus ik had eerst een schaduw geplaatst, maar dat vond ik erg lelijk. Dus had ik een zwarte balk eronder gedaan en toen vond ik het super goed werken met de stem uit de intercom. Voor deze stem heb ik ook expres het mono font gebruikt.

Op het eind van de scene met de pieptoon, springt de video weer terug naar het normale formaat en is de achtergrond weer wit. Ik heb hiervoor gekozen, omdat het 'eindelijk voorbij' is. De personage uit de scene is klaar met wat hij moest doen, de pieptoon is weg. Een schone lei.

Bij het tweede deel van de video heb ik ook een bewegende gradiënt toegepast op de achtergrond.

Bij het tweede deel van de video had ik verwacht dat het makkelijker zou zijn, maar ik kwam er als snel achter dat ik juist bijna meer heb toegevoegd dan aan het eerste deel!

De tekst wordt in dit deel anders uitgesproken, dus ik heb een beetje gespeeld met de zinnen/woorden die indruk maakte. Dus die werden gezegd met een betekenis als het ware. Ik heb de tekst ook een ander font gegeven. Dit heb ik gedaan omdat ik en niet 100% wist of het iemand anders was die het zei dan diegene uit het eerste deel uit de intercom en hij zegt het met meer emotie, dus ik vond Brenner Slab wel toepasselijk.

Ook heb ik de streepjes weggehaald die erbij stonden. Ik heb het idee dat de leraar dit heeft gedaan zodat je goed kan zien wie wat zegt, maar ik had dat al opgelost in de video dat alles wat Ryan Gosling zegt, ze je rechts staan. Dus ik hoop dat dat mocht!

Daarna heb ik nagedacht over de ‘muziek’ die je hoort op de achtergrond en het belletje(?) in het midden van de video. Ik heb al snel dezelfde gradiënt, maar dan met wit, toegevoegd aan de achtergrond. Ik vind het wel passend, maar vond nog niet goed genoeg. Ik had toen gekeken of ik de shake animatie die ik eerder had gebruikt kon toevoegen om de video een beetje rond te laten bewegen en dat is uiteindelijk gelukt! Ik vind dit erg passend en cool eruit zien, dus ik heb het zo gelaten.

Ik heb volgens mij wel 50 keer extra het stukje met het belletje(?) geluisterd, waar de vrouw achter een bureau ziet dat er een ‘anomaly detected’ is. Ik dacht te horen dat er een soort belletje afgaat. Dus ik heb weer de shake animatie toegevoegd, maar het dit keer wat langzamer laten schudden. Ik weet nou nog steeds niet zeker of ik wat hoorde, maar ik ieder geval gebeurd er wel wat in de video dat aandacht vergt, dus het past er als nog bij. Dat vind ik in ieder geval!

Over het algemeen heb ik geprobeerd niet naar andere filmpjes van de opdracht te kijken. Ik wilde voorkomen dat ik werd beïnvloed. Bij sommige stukjes van de video had ik geen inspiratie en dan is het makkelijk om gewoon iets over te nemen van iemand. Voor de eerste 10 secondes had ik echt geen idee wat ik kon toepassen, dus ik had op het internet gekeken naar vorige opdrachten en toen kreeg ik inspiratie om de gradiënt te gebruiken.

Ik ben blij met het eindresultaat. Ik heb er goed voor gezorgd dat het niet te kinderachtig zou worden door te veel effecten toe te voegen. Ook ben ik blij dat ik mijn code kennis weer moest gebruiken, want ik ben er niet goed in en ik vergeet alles heel snel.
