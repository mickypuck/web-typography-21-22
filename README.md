# Web Typography, ontwerpkeuzes

Ik heb met een clip-path de zwarte balken weggehaald, omdat ik het er zo mooier uit vind zien. Ik heb gekozen om de kleuren zwart, wit en paars te gebruiken en niet te veel verschillende effecten toe te passen. Ik vind zelf dat het kinderachtig word als er allemaal (extreme) effecten zijn toegepast die de video bijvoorbeeld laat draaien etc. Dit is een aanname, maar als ik zelf doof zou zijn, zou ik hier niet heel blij van worden. Ik heb het dus vrij minimalistisch gehouden. Als je het zo kan noemen. Ik heb trouwens de kleur paars gekozen, omdat ik oranje, geel en rood te heftig vond voor de sfeer van de video. 

Toen wij deze opdrachten kregen was mijn eerste idee om allemaal coole dingen te doen met de tekst. Bijvoorbeeld met het woord "spin" en "blood-black". Ik was ook begonnen om het script uit te schetsen met wat ik met de tekste wilde doen en de achtergrond etc. Ik moest een paar dingen dus schrappen, omdat het eigenlijk de bedoeling is om de geluiden te visualiseren. Ik ben na deze informatie dus ook opnieuw begonnen met schetsen.

Op het begin van de video heb ik gekozen om een bewegende gradient (zwart-grijs-wit)  op de achtergrond te gebruiken die het geluid van de video een beetje vertaald. Het geluid is best moeilijk om te vertalen, maar ik vond dit persoonlijk erg goed werken. Het eerste alarm (0,9s) vond ik heel moeilijk. Omdat het zo een low-key alarm is. Ik ben per toeval op de paarse gradient recht en links van de video gekomen. Ik wilde eigenlijk een balk rondom de video doen, die dan bewoog. Maar dat lukte niet, dus ik kwam na een tijdje hierop. Door de clip-path die ik heb gebruikt om de zwarte balken weg te halen, kwam er alleen rechts en links een paarse gradient en ik vond het er super cool uitzien.

Voor het tweede alarm (12s) wilde ik het idee van de bewegende balk rondom de video proberen te coderen, maar dat lukte niet. Ik kwam per toeval op een gestreepte achtergrond op een website met achtergronden die je met css kan maken. Ik vond dat erg passen bij een alarm, dus heb ik dat als achtergrond gedaan.

Verder in de video komt er hetzelfde alarm 3x voor en ik wilde het liefst zo consistent mogelijk blijven, dus heb ik daar hetzelfde effect toegepast. De zwarte/witte flashes en de trillende video. Dit was ook het eerste alarm die ik had gecodeerd, omdat ik na het horen van het alarm meteen wist wat ik wilde. Ik was wel bang dat het te saai zou zijn 3x hetzelfde, maar ik vond het heel goed werken. Het creeert een soort van opbouw.

De zin "Fuck off, skin-job" had ik eerst link van de video geplaatst. Groot, rood en bold. Na de feedback van de leraar over dat hij het eigenlijk helemaal niet schreeuwt, heb ik het aangepast. Nu heb ik het op de video geplaatst en kleiner gemaakt. Nu lijkt het meer als of hij het fluistert. Ik heb het wel rood en bold gelaten, omdat het nog steeds wel aggresief overkomt.

Ook het deel met de lange piep en de stem uit de intercom had ik geluik gecodeerd, omdat ik meteen wist wat ik wilde doen. En gelukkig is dat ook heel goed gelukt! Ik had nog feedback gekregen van de leraar om de noise nog wat intenser te doen en dat heb ik daarna ook toepgepast. De video wordt ook langzaam kleiner, terwijl de noise en de pieptoon al erger worden. Dit vond ik erg gepast, omdat het een naar gevoel geeft, vind ik. Dat vind ik erg passen bij dit stuk. Over de tekst zat ik nog best lang te twijfelen. Ik wilde eerst dat de 'robot' stem, glitched. Maar na het een paar keer overnieuw te hebben geluisterd, lijkt het meer als of het uit een intercom komt. Een beetje haperend, als het ware. Ik heb er dus uiteindelijk voor gekozen om per woord een zwarte achtergrond te doen. Dit is ook een beetje toevallig gebeurd. Omdat de noise achtergrond van zwart naar wit gaat en de tekst wit is, kon je het niet meer lezen. Dus ik had eerst een schaduw geplaast, maar dat vond ik erg lelijk. Dus had ik een zwarte balk eronder gedaan en toen vond ik het super goed werken met de stem uit de intercom.

Op het eind van de scene met de pieptoon, springt de video weer terug naar het normale formaat en is de achtergrond weer wit. Ik heb hiervoor gekozen, omdat het 'eindelijk voorbij' is. De personage uit de scene is klaar met wat hij moest doen, de pieptoon is weg. Een schone lei.










